---
author: McRaven, William M.
title: Vesd be az ágyad
subtitle: Katonadolgok, amik megváltoztathatják az életed… és talán a világot is
place: Budapest
publisher: Partvonal Könyvkiadó
year: "2018"
isbn-13: 978-615-5783-18-0
language: Hungarian
startDate: 2024-04-16
---
# 1\. Kezdd a napod egy feladat teljesítésével!
„Ha meg akarod változtatni a világot… kezdd azzal, hogy beveted az ágyad.” (13.)
Miért éppen a beágyazás?
- A nap egy elvégzett feladattal kezdődik.
- Bizonyítja, hogy ügyelsz a részletekre.
- Lefekvéskor ez emlékeztet rá, hogy „valamit jól hajtottam végre, valamire büszke lehetek, bármilyen apró feladatról van szó.” (20.)
Szaddam Husszein nem vetette be az ágyát. #SzaddamHusszein
Az ágy bevetése annak jelképe, hogy a mindennapi élet megkívánja, hogy legyen benne valamiféle rend. Nem pótolja a kötelességtudatot, de akár egy ilyen apróság is adhat egy lökést.
# 2\. Egyedül nem megy
„Ha meg akarod változtatni a világot… találj olyanokat, akikkel együtt evezhetsz.” (27.)
Az életben sokszor cserben hagy a saját szervezetünk: időnként betegek vagyunk, elfáradunk, baleset ér. Mások támogatása, közbenjárása, bizalma viszi előre az életünket, amikor mi lerobbanunk. „Tegyünk szert minél több barátra, és soha ne feledjük, hogy a sikerünk másokon is múlik.” (38.)
# 3\. Csak az számít, milyen nagy a szíved
„Ha meg akarod változtatni a világot… a szívük alapján ítéld meg az embereket.” (41.)
„A kommandóskiképzés alatt folyton be kellett bizonyítanunk valamit. Bebizonyítani, hogy nem a méret a lényeg. Bebizonyítani, hogy a bőrszín nem számít. Bebizonyítani, hogy a pénz nem boldogít. Bebizonyítani, hogy mindig fon\[46.]tosabb a tehetségnél a céltudatosság és a keménység.” (45–46.)
Az is élvonalba juthat, aki látszólag nem rendelkezik előnyös tulajdonságokkal. A bátor és kitartó szív a lényeg.
- #reflektálok Ebben a fejezetben nem is az ragadott meg, amit a szívről és a bátorságról mond, hanem az az anekdota, amikor még egyetemistaként elment érdeklődni a leendő kiképzőközpontba. És abban sem az, hogy távolról lenézően szemlélgetett egy alakot, akiről utóbb kiderült, hogy a legmagasabb kitüntetést kapta Vietnám után. Hanem az, hogy *elment a leendő kiképzőközpontba.* Tudta, hogy mi legyen a következő lépcső.
# 4\. Az élet nem igazságos – de tarts ki és haladj tovább!
„Ha meg akarod változtatni a világot… tedd túl magad a cukros süti állapoton, tarts ki és haladj tovább!” (55.)
Moki Martin története, aki véletlenszerűen is osztogatott "cukros süti" büntetéseket, hogy az élet igazságtalanságát illusztrálja, majd – bár az egyik legjobb búvár volt Hawaiiról – egy reggeli biciklis bemelegítésén olyan balesetet szenvedett, hogy élete második felét kerekesszékben kellett töltenie.
„… az élet igazságtalan, és minél előbb megtanulja ezt, annál erősebb ember lesz.” (60.) [moly.hu](https://moly.hu/idezetek/1384529)
„A legtöbb ember sorsát az dönti el, hogyan képes megküzdeni \[63.] az élet igazságtalanságaival. Ezt tanúsítja Helen Keller, Nelson Mandela, Stephen Hawking vagy Lalala Yousafzai élete – és Moki Martiné is.” (62–63.) [moly.hu](https://moly.hu/idezetek/2057935) (saját)
„Csak semmi panaszkodás! Ne kárhoztassuk a sorsot, ne fogjuk a balszerencsére. Húzzuk ki magunkat, tekintsünk a jövőbe, és kitartóan haladjunk tovább!” (63.) [moly.hu](https://moly.hu/idezetek/1384525)
# 5\. Hibáink erősebbé tesznek bennünket
„Ha meg akarod változtatni a világot… soha ne félj a cirkuszi porondtól.” (67.)
Cirkuszi porondnak azt nevezték a SEAL-kiképzésen, amikor egy tiszt-úszópár utolsónak ért be, és ezért büntetésből egész délután *kalisztenikát* (calisthenics) kellett csinálniuk. Ez általában ördögi kört indított be, mert a következő napon még fáradtabbak szoktak lenni, és így a cirkuszi porond addig folytatódik, amíg fel nem adják. A Szerző és társa azonban felfigyeltek rá, hogy a cirkuszi porondtól idővel jobban megy az úszás, s elhatározták, hogy nem törnek meg. A 8000 m-es hosszútávúszáson elsőként értek be.
A hibáink miatt kapott leckékből tanulni kell. A Szerzőt egyszer leváltották egy újítási kísérlet miatt, ám kőkemény munkával sikerült visszanyernie a tekintélyét.
„Tudatában voltam annak, hogy az elkövetett hibák megerősítettek, megtanítottak arra, hogy senki sem hibátlan. Az igazi vezetőknek tanulniuk kell saját hibáikból, arra kell felhasználni a leckéket, hogy azok motiváljanak, és ne féljünk újra megpróbálkozni a feladattal vagy meghozni egy nehéz döntést. A cirkuszt nem kerülhetjük el. Bizonyos esetekben valamennyien felkerülünk a listára. Ne féljünk a cirkuszi porondtól.” (79.)
# 6\. Légy merész!
„Ha meg akarod változtatni a világot… csússz fejjel lefelé a kötélen.” (83.)
Nehezen küzdötte le a félelmét, hogy az akadálypályán a lefelé kikötött kötélen fejjel lefelé csússzon le, ezzel jelentős időt nyerve – végül mégis sikerült. Később egy iraki bevetésen egy igen kockázatos nappali bevetést kellett végrehajtani, hogy három túsz életét megmentsék. De ez ébresztette rá, hogy a siker titka az, hogy az ember túllépjen a korlátain.
„Az elkövetkező évtizedek során rá kellett jönnöm, hogy speciális műveleti egységeink lényege éppen a kockázatvállalás. A sikeresség érdekében mindig át kell lépnünk saját határainkat és a berendezéseinkét is.” (90.)
„Az élet harc, és hibalehetőségek mindig fennállnak, ám aki fél a hibáktól, a tévedésektől, a megpróbáltatásoktól és a kellemetlen helyzetektől, az soha nem fogja valóra váltani, ami benne rejlik. Ha soha nem feszegetjük a határainkat, ha nem merünk néhanapján fejjel lefelé lecsúszni a kötélen, ha nincs bennünk semmi merészség, soha nem tudjuk meg, mi mindenre lennénk képesek az életben.” (91.)
# 7\. Szállj szembe a zsarnokokkal!
„Ha meg akarod változtatni a világot… ne riadj meg a cápáktól.”
Az éjszakai hosszútávúszás-gyakorlaton ki kellett úszniuk a nyílt óceánba, amiről megtanulták, hogy benne cápák élnek. Az eltökéltség azonban legyőzte a félelmeiket. Szaddám Husszein olyan tekintéllyel rendelkezett, hogy az új kormány tagjai akkor is féltek tőle, amikor már rabként találkozott velük. A Szerző azonban, amikor látogatta, nem válaszolt az üdvözlésére, hanem visszalökte a priccsére. (Egy kis demagógia: „A bátor, fiatal amerikai katonák szembeszálltak Szad\[102.]dám önkényuralmával, most már nem jelentett fenyegetést senki számára.” (101–102.))
„Bátorság hiányában mások fogják kijelölni az utat számodra.” (99.)
„Bátorság nélkül a világon a zsarnokság uralkodik el. Bátorsággal viszont minden célt el lehet érni. Bátorsággal szembeszállhatsz az ördöggel, és legyőzheted.” (99.)
„A zsarnokok mindenütt egyformák, találkozz velük akár az iskolaudvaron, akár egy munkahelyen, vagy irányítsanak terrorista módon egy országot. Megfélemlítéssel és fenyegetéssel tartják fenn uralmukat. A zsarnokok abból merítik erejüket, hogy nyúlszívűvé tesznek másokat.” (102.)
„Az életben ahhoz, hogy elérjük céljainkat, hogy teljesítsük az éjszakai úszást, nagy bátorságra van szükségünk. Ez a bátorság bennünk rejlik. Csak mélyen magunkba kell néznünk, hogy rátaláljunk.” (102.)
# 8\. Nőj fel a lehetőségeidhez!
„Ha meg akarod változtatni a világot… hozd ki a maximumot magadból a legsötétebb pillanatokban.” (105.)
Az éjszakai búvárgyakorlaton a legnagyobb sötétség ellenére tudniuk kellett összetartani az úszópárral, és végrehajtani a feladatot.
Afganisztánban, egy katona maradványainak gyászszertartásán a lelkész az Ézs 6, 8-at olvasta („Kit küldjek el…? … küldj engemet!”), majd a sorfalat állók egyenként tisztelegtek a maradványok előtt. Számos más katonai tragédia történt – minden esetben megadták minden elhunytnak a végtisztességet.
„Bármilyen sötétség legyen is, végre kell hajtaniuk a feladatot. Ez teszi önöket jobbá a többieknél.” (109.)
„Valamennyiünk életében adódnak szomorú pillanatok. Ha nem egy szerettünk elvesztése, akkor valami más, ami összetöri a lelkünket s arra késztet, hogy végiggondoljuk: hogyan tovább. Ezekben a keserves pillanatokban nézzünk jól magunkba, s tegyük meg a maximumot, ami tőlünk telik.” (113.)
# 9\. Adj másoknak reményt!
„Ha meg akarod változtatni a világot… kezdj énekelni, amikor nyakig állsz a mocsárban.” (117.)
A kiképzés elején teljesítendő „pokoli hét” során többen morzsolódnak le, mint a kiképzés további szakaszaiban. Ennek csúcspontján a hideg iszapban kellett végezniük a feladatokat. Egy tiszt ki akarta csalni közülük a gyengéket azzal, hogy meleget, kávét és levest kínál – aki elfogadja, kiesik. Egy társuk azonban énekelni kezdett, és ez erőt adott a megingóknak is, hogy maradjanak.
Elhunyt katonák gyászszertartásán John Kelly tudta a leghitelesebben vigasztalni a gyászoló családokat – mert ő is elvesztette a fiát, Robert Kellyt.
„Ha az egyik képes arra, hogy énekelni kezdjen a mocsárban, akkor valamennyien képesek vagyunk rá. Ha egyvalaki képes elviselni a dermesztő hideget, mi is képesek vagyunk rá. Ha egyvalaki képes kitartani, mi is képesek vagyunk.” (123.)
„Valamennyien érezzük úgy alkalomadtán, hogy nyakunkig ér a mocsár. Akkor itt az idő, hogy hangosan énekeljünk, hogy szélesen elmosolyodjunk, hogy felemeljük, aki rászorul, és adjuk meg a reményt, hogy holnap szebb napra ébredünk.” (128.)
# 10\. Soha ne add fel!
„ha meg akarod változtatni a világot… soha, de soha ne húzd meg a vészharangot.” (131.)
A tiszt a kiképzés kezdetén megígérte, hogy mindent megtesz azért, hogy a gyengék feladják.
Történet Adam Bates *ranger*ről, akinek egy taposóakna miatt amputálni kellett mindkét lábát. A katona azonban a kórházi ágyon nem panaszkodott. Fel is épült, és műlábakkal teljes értékű életet élt.
„Ha feladják, az azt jelenti, hogy egész életükre feladták. A meghátrálás semmit nem tesz könnyebbé.” (135.)
„Ha minden döntés előtt a lehetséges emberveszteségre gondolnánk, nem lennénk eléggé hatékonyak.” (137.)
„Az életben sokszor adódnak nehéz helyzetek. De mindig van körülöttünk valaki, aki még rosszabb helyzetben van. Ha mindennapjainkat sajnálkozással, siránkozással, kesergéssel töltjük, mindig másokat és a körülményeket hibáztatjuk sorsunkért, akkor keservesnek, unalmasan hosszúnak érezzük majd az életet. Ha viszont nem adjuk fel álmainkat, keményen és határozottan szállunk szembe a nehézségekkel, akkor bármit ki tudunk hozni az életből, sokra lehetünk képesek.” (140.)
# Tanévzáró beszéd a texasi egyetemen
2014 májusa
A fenti tíz pont rövid összefoglalása – ez volt az eredeti változat, melyet hosszan megírt könyvben.
# Értékelés


---
author: Herbert, Frank
title: A Dűne
volume: 1–2.
series: Kozmosz Fantasztikus Könyvek, ISSN 0324-5225
place: Budapest
publisher: Kozmosz Könyvek
year: "1987"
isbn (1. volume): 963-211-765-4
isbn (2. volume): 963-211-766-2
isbn (set): 963-211-767-0
language: Hungarian
translator: Békés András
startDate: 2024-03-01
endDate: 2024-06-28
---
# Első könyv. A Dűne
1. \[1. kötet] 5\. o. #PaulAtreides #LadyJessica #GaiusHelenMohiam Paul kiállja a gom-dzsabbar próbáját.
	- Nem szabad félnem. A félelem az elme gyilkosa. A félelem a kis halál, mely megsemmisüléshez vezet. Szembenézek félelmemmel. Hagyom, hogy áthaladjon rajtam, fölöttem. És amikor mögöttem van, utánafordítom belső tekintetemet, követem az útját. Amikor a félelem elment, nem marad semmi, csak én magam. 14. o. \[[moly.hu?q=](https://moly.hu/idezetek/kereses?q=%22a+f%C3%A9lelem+a+kis+hal%C3%A1l%22)]
2. 22\. o. #VladimirHarkonnen #FeydRauthaHarkonnen #PiterDeVries Harkonnen báró megbeszéli Mentátjával és unokaöccsével az Atreidesek elleni csapdát és nagyszabású tervét.
3. 35\. o. #LadyJessica #GaiusHelenMohiam #PaulAtreides A Tisztelendő Anya beszél Lady Jessicának a sorsáról, majd Paul elmeséli neki álmát egy lányról.
4. 44\. o. #ThufirHawat #PaulAtreides #GurneyHalleck Thufir Hawat és Paul beszélgetnek Arrakisról, majd Gurney megjön, énekel, és fegyverismeretet tanít Paulnak.
	- … az uralkodónak meg kell tanulnia \[50] kényszerítés helyett meggyőzni. Neki kell a legtöbbet adnia, hogy a legtöbbet kapja, hogy a legjobbak álljanak melléje. 49–50. o. \[moly.hu [(1)](https://moly.hu/idezetek/782405) [(2)](https://moly.hu/idezetek/782405)]
5. 60\. o. #PaulAtreides #YuehWellington Yueh tanulnivalót ad Paulnak az arrakisi útra, és ajándékoz neki egy Orániai Katolikus Bibliát.
6. 66\. o. #PaulAtreides #LetoAtreides Leto beszélget Paullal arról, hogy az Arrakis csapda, de a fremenek segítségével a saját hasznukra fordíthatják, valamint közli vele, hogy megvan Paulban a Mentát-képesség, Paul pedig vállalja, hogy folytatja a Mentát-képzést.
7. 74\. o. #LadyJessica #LetoAtreides #ShadoutMapes Lady Jessica kezd kicsomagolni az arrakeeni palotában. Leto beszélget vele a berendezkedésről és a fremenekről. Bemutatkozik Shadout Mapes, és ad Jessicának egy kriszkést, ami alapján felismeri, hogy ő az Igazi.
8. 90\. o. #LadyJessica #YuehWellington Lady Jessica beszélget Yueh-vel a vízről, Paulról – Jessica benéz alvó fiához a szomszéd szobába –, a Harkonnenekről, valamint házasságaikról.
	- … ha az ember dróton rángat másokat, rájuk kényszeríti az akaratát, akkor előbb-utóbb cinikusan látja az emberiséget. Lealacsonyul minden, amivel kapcsolatba kerül. 102. o. \[[moly.hu](https://moly.hu/idezetek/759682)]
9. 103\. o. #PaulAtreides #ShadoutMapes Paul felkel mímelt álmából, így éppen elkerül egy fürkészvadász által kitervelt merényletet. Találkozik a Shadout Mapesszel.
10. 109\. o. #LadyJessica #PaulAtreides Jessica felfedezi a növényszobát, s benne Margot Fleming titkos üzenetét, mely figyelmezteti, hogy áruló van köztük. Paul is idejön, s megbeszélik a történteket. Este Jessica fényjeleket lát a közeli hegyeken.
	- Az az út, amelyen a legkisebb kitérő nélkül végigmennek, sehová sem vezet. A hegyre csak egy kicsit mássz föl, hogy kipróbáld, hegy-e. A hegytetőről nem láthatod a hegyet. \[Irulan hercegnő: Családi kommentárok Muad-Dibről] 109. o. \[moly.hu [(1)](https://moly.hu/idezetek/782411) [(2)](https://moly.hu/idezetek/1598717) [(3)](https://moly.hu/idezetek/1797584)]
11. 121\. o. #LetoAtreides #GurneyHalleck Leto gondolatai, melyből kiderül, hogy a fiáért aggódik, és áldozatként vállalta be az Arrakist. Eligazítást ad a csapatával érkező Gurneynek.
12. 128\. o. #LetoAtreides #PaulAtreides #ThufirHawat #GurneyHalleck #DuncanIdaho #Stilgar Leto stratégiai megbeszélést tart a leszállópálya tanácskozótermében. Téma: a fremenek és a csempészek megbízhatósága, a Harkonnenek felszereltsége, a fűszerkitermelés eszközei, fremen csapatok előkészítése a harcra, tehetős Harkonnen-bérencek kifúrása, a kriszkésről (Stilgarral), Duncan kettős kötöttségéről, Hawat jelentéséről az előretolt bázisokról és Kynesról.
	- „Idegenként járok az idegen földön” – idézte Halleck. 142. o.
13. 152\. o. #LetoAtreides #ThufirHawat Hawat elmondja Letónak a töredékes üzenetet, amit a Harkonnen-futártól el tudtak szedni, és próbálja meggyőzni arról, hogy Lady Jessica lehet az áruló, de ezt Leto csak látszólag fogadja el. Később magányos töprengése közben a napkelte színei lenyűgözik.
14. 159\. o. #LetoAtreides #PaulAtreides Leto elmondja Paulnak, hogy Jessicára csak látszólag fog gyanakodni, de beszél fáradtságáról, a fűszer miatti óvatosságról, és arról is, hogy az uralkodás az Arrakison gonosz eszközöket is igényelhet.
15. 164\. o. #LietKynes #LetoAtreides #PaulAtreides #GurneyHalleck Első találkozás Kynesszal, aki bemutatja a cirkoruhát, majd elvezeti a hercegéket ornitopterükön egy fűszergyárhoz a sivatagban. Tanúi egy homokféreg érkezésének is, a légivagon eltűnése miatt ők mentik meg a legénységet, és látnak dűnelegényeket is, de Paul érzékeli, hogy Kynes (aki egyébként ellenségnek tekinti őket) a szavaiban torzítja az igazságot. Kynes szkeptikus, de meglepi, hogy a messiási próféciák mennyire illenek Paulra.
16. 197\. o. #LetoAtreides #LadyJessica #DuncanIdaho #PaulAtreides #LingarBewt #LietKynes #SuSu #EsmarTuek #GurneyHalleck Ünnepi díszvacsora az arrakeeni házban. Leto eltörli a vizes törölköző szokását. Bewt replikázik Kynesszal és az Atreides házaspárral a bolygó klímájának megváltoztatásáról. Leto beszédet mond, a kupából a földre önti a vizet. Beszélgetés az elveszett légivagonról. Su-su (a Ligabank képviselője) utal vízügyi hatalmára. Megsérti Kynest a halottakból kinyert víz hírének hallatára. Kynes kis híján elszólja, hogy az Arrakison van elég víz az emberi élet fenntartásához. Letót sürgős ügy szólítja el, Paul lép a helyére. Bewtöt ismét le akarja járatni Su-su, Paul a vízbe fúlt halász történetével válaszol; a bankár megsértődik, de Kynes megoldja a feszültséget. Beszélgetnek a belső sivatagról szóló mendemondákról. Jessica megkapja Leto titkos üzenetét, hogy lefülelték a Harkonnenek egy lézerfegyver-szállítmányát.
	- A nagyság mulandó élmény. Sohasem ellentmondás nélküli. Részben az ember mítoszteremtő képzelőerejének függvénye. Aki átéli a nagyságot, annak érzékelnie kell a mítoszt, amelynek része. Tükröznie kell azt, ami rávetül. Ezenkívül gúnynak és öngúnynak kell benne lakoznia. Ez az, ami megóvja a tulajdon pózaiba vetett hittől. Csak ez teszi lehetővé, hogy ne merevedjék bele önmagába. Öngúny híján még az időleges nagyság is tönkreteheti az embert. \[Irulan hercegnő: Muad-Dib összegyűjtött mondásai] 197. o. \[moly.hu [(1)](https://moly.hu/idezetek/98369) [(2)](https://moly.hu/idezetek/1784816)]
17. 229\. o. #LadyJessica #ShadoutMapes #YuehWellington #ThufirHawat Duncan Idaho részegen randalírozik, és kiszalad a száján, hogy Jessicát árulónak tartják. Jessica hívatja Hawatot, és feszült, meddő megbeszélést tart arról, hogy meg tudnak-e bízni egymásban.
	- Nincs menekvés – mi fizetünk meg az elődök erőszakáért. \[Irulan hercegnő: Muad-Dib összegyűjtött mondásai] 229. o. \[[moly.hu](https://moly.hu/idezetek/531913)]
18. 247\. o. #LetoAtreides #EsmarTuek #ShadoutMapes #YuehWellington Leto rejtélyes, névtelen fremen üzenetet kap: „Nappal füstoszlop, éjjel tűzcsóva.” A házban Tuek holttestére bukkan, majd tanúja Mapes végső haláltusájának. Yueh váratlanul elkábítja, és elmondja neki a Harkonnen báró ellen szőtt tervét a mérges gázzal töltött foggal.
19. 253\. o. #LadyJessica #VladimirHarkonnen #PiterDeVries #PaulAtreides #Kinet #Czigo A foglyul ejtett Jessica fölött báró Harkonnen ráveszi Piter Mentátot, hogy ne Jessicát válassza, hanem a hercegséget. A három őr elviszi Jessicát és Pault, hogy a homokférgek áltozatául kidobják őket a sivatagban. Az ornitopterbe viszont csak két őr fér be, őket pedig a foglyok leszállás után elintézik, majd a sziklák közé menekülnek egy érkező ornitopter elől.
20. 269\. o. #YuehWellington Yueh-t az érkező bashar katona az öntudatlan Leto mellett találja. Tájékoztatás után kiküldi várakozni a báróra. Ezt Yueh kihasználja, hogy a herceg pecsétgyűrűjét becsempéssze az ornitopterben elrejtett csomagba.
21. 273\. o. #VladimirHarkonnen #PiterDeVries #UmmanKudu #YuehWellington #LetoAtreides #IakinNefud A Harkonnen erők végzetes csapást mérnek a Pajzsfal barlangjaiba menekült, tehetetlen Atreides-katonákra. Piter és Umman beviszi Letót a báróhoz kihallgatásra. Itt a továbbra is kába Leto megérti, hogy Paul és Jessica megszökött, és további emberei holléte is ismeretlen, ezért tudja, hogy nincs minden veszve. A mérges gázzal töltött műfogat elharapja, de a báró megmenekül, csak az embereit öli meg. Iakin Nefud örökli meg az őrparancsnoki címet. A bashar ezredes megérkezik, hogy ellenőrizze a herceg holttestét; ebből a báró tudja, hogy a Császár tudni fogja, hogy hibázott, és kis híján bele is halt.
22. 292\. o. #PaulAtreides #LadyJessica #DuncanIdaho Paul egy cirkosátorban pihen anyjával. Összerakja az elmúlt órák, a menekülés emlékeit. Furcsállja, hogy nem érez gyászt. Feltűnik neki, hogy megérzései felerősödtek, s hogy anyja megérzéseit lassúnak és gyengének találja. A rádión hallják, hogy az Atreides-erők pusztulnak, és a Harkonnenek győzelmet aratnak. Paul felismeri, hogy a fremenek szándékosan elterelik a bolygóközi figyelmet a sivatagról, s ezért fűszerrel fizetnek. Paul átadja apja üzenetét anyjának, hogy ő mindvégig bízott benne. Paulnak látomása van, meglátja a jövő útjait. Megrémíti a képessége, örökségének és kiképzésének komplexitása, és haragszik anyjára. Belátja, hogy a fűszer addikciójában élnek, ezért elszakíthatatlanok már az Arrakistól. A jövőt a fremenek között látja. Paul azt is felfedi, hogy Jessica báró Harkonnen lánya. Azt azonban nem fogadja el, hogy ő a Kwisatz Haderach; magát „váratlannak”, vagy egyszerűen *Mag*nak nevezi, akit Muad-Dibnek fognak nevezni. Ekkor megtörik, és átéli a gyászt.
# Második könyv. Muad-Dib
1. \[2. kötet] 5\. o. #PaulAtreides #LadyJessica Paul és Jessica kijönnek a csillagos ég alá a homokvihar által belepett cirkosátorból, és látják, hogy a közelben lézerharc dúl. Ornitopter közelít feléjük.
2. 12\. o. #ThufirHawat Hawat mereng a Harkonnen-támadás méretéről, majd a vele levő fremennel beszélget a sebesültekről, majd kiderül, hogy a fremenek élvezik a sardaukarok elleni harcot, és rendkívül sikeresek velük szemben. Egy sebesült, Arkie, meghal, az ő vizét a fremeneknek adja Hawat „a víz köteléke” jeléül. Tanúi annak, hogy egy csapat fremen hogyan szerel le egy csapat sardaukart, és szerzi meg az ornitopterüket, de a harc eszkalálódik, Hawat fremen társát váratlanul megölik, és ő is kap egy tűvető-lövedéket.
3. 29\. o. #PaulAtreides #LadyJessica #DuncanIdaho #LietKynes Duncan érkezik az ornitopterral; hallják, ahogy a lézerfegyverek miatt felrobban a pajzzsal védett családi atombázis. Kynes levezeti őket egy barlanglaboratóriumba. Paul elmondja ajánlatát: a Császárt meg lehet zsarolni azzal, hogy a Landsraadnak vádiratot ír; cserébe önmagát teteti meg császárnak (a Császárnak nincs fiúgyermeke), és ezzel a hatalommal éri el, hogy az Arrakis élhető bolygóvá váljon. Kynesszal kölcsönös hűséget fogadnak egymásnak. A Harkonnenek megtámadják a barlangot; egy vaksötét labirintuson át Paul és Jessica kijut egy elrejtett ornitopterhez. Ezzel felszállnak, de üldözésbe veszik ezt is. Homokviharba repülve menekülnek meg.
4. 48\. o. #IakinNefud #VladimirHarkonnen #GlossuRabbanHarkonnen Harkonnen báró megbízza Nefudot Kynes meggyilkolásával, és elhatározza, hogy Hawattal pótolja DeVriest a mentáti pozícióban. Rabbant megbízza az Arrakis fölötti uralkodással, csak bevételt és könyörtelenséget vár tőle – a fremenekben nem lát semmi veszélyt, míg az Alsóbb Házak városokban lakó tagjaiban igen.
5. 64\. o. #PaulAtreides #LadyJessica Paul és Jessica kiér a homokviharból, de az ornitopter hibája miatt leszállnak a sivatagban. Egy sziklagerincen haladnak, majd egy hasadékba húzódnak a nappali alvásra, de Jessicát és a csomagot kis híján elnyeli a lezúduló homok. 
6. 86\. o. #GurneyHalleck #StabanTuek Staban Tuek és Gurney Halleck beszélgetnek a bosszúról, és megegyeznek, hogy segítik egymást. Halleck dalt énekel egy haldoklónak.
7. 95\. o. #PaulAtreides #LadyJessica Paul és Jessica egy doboló segítségével átkelnek a sziklahasadékból egy közeli ökológiai kísérleti állomásra, ahol fremenek támadják meg őket.
8. 103\. o. #LietKynes Kynest a Harkonnenek kitették a sivatagban eszköztelenül. Kábulatában az apja prédikációját hallja a bolygó ökológiájának átalakításáról. Már mozdulni sem tud az erőtlenségtől, amikor a homok alatt levő fűszerkovász felrobban, és a sivatag maga alá temeti.
9. 120\. o. #PaulAtreides #LadyJessica #Stilgar #Jamis #Csani A fremenek vezetője, Stilgar magukkal akarja vinni Pault, Jessicának viszont csak a vizét akarja. Jessica ártalmatlanná teszi, míg Paul egy sziklahasadékba bújik; így tárgyalják meg a kölcsönös bizalom feltételeit: Lady Jessica megtanítja a fremeneknek a harci „bűvtudását”, cserébe életben hagyják. Paul találkozik Csanival. Megindulnak katonai rendben a nappali szállás felé.
10. 136\. o. #PaulAtreides #LadyJessica #Stilgar #Csani A csapat megérkezik a Gerincbarlangba. Jessica és Stilgar beszélget a fremenek céljáról, életmódjáról, törzsbeli szerepükről – Jessica lenne az új Tisztelendő Anya, a Sayyadina – és a próféciákról. Paulnak látomása van, melyben látja, hogy erőszakos konfliktus vár rá, melyben meghalhat.
11. 149\. o. #LadyJessica #PaulAtreides #Stilgar #Jamis Jamis kihívja maga ellen Pault, hogy próbára tegye Jessica igazát. Stilgar próbálja elterelni a haragját, de hiába. Jessica megbabonázná, de Jamis kikéri a csend törvényét. Jamis és Paul küzdeni kezd, végül Paulnak sikerül végeznie vele – először öl embert. Elnevezik Usulnak, ő pedig a Paul Muad-Dib nevet választja.
12. 170\. o. #LadyJessica #PaulAtreides #Csani #Stilgar Paul elfogadja Jamis vizét. A törzs megtartja Jamis halotti szertartását, Paul is a barátjának vallja magát, és elveszi Jamis balisetét. A törzs hozzáadja Jamis vizét a földalatti víztározóhoz. Paul énekel Csaninak.
13. 189\. o. #FeydRauthaHarkonnen #VladimirHarkonnen #FenringGróf #LadyFenring A Giedi Prime-on, Harkóban, Feyd-Rautha a tizenhetedik születésnapján játékban megöli a századik gladiátorát – közben jön rá, hogy Hawat készítette föl, hogy ölje meg őt. Fenring gróf mint a Császár megfigyelője négyszemközt beszél a báróval – ebből megtudjuk, hogy a Császár ellenőrizni akarja a bárót; hogy a báró börtönbolygónak szánja az Arrakist; illetve hogy Thufir Hawat Harkonnen-Mentátként történt megkímélését a Császár elfogadhatatlannak tartja. A küzdelem a gladiátorral nem egészen a tervek szerint megy, de Feyd-Rautha győz. A Fenring-házaspár már Feyd-Rautha elcsábítását tervezi.
14. 218\. o. #Stilgar #PaulAtreides #Csani #Forak #LadyJessica #Harah A csapat eléri a sziecset. Megtudják, hogy Liet-Kynes meghalt. Paul Harah-t, Jamis özvegyét szolgálónak választja. Harah elvezeti a yalijához. Később találkozik Harah gyermekeivel.
15. 232\. o. #LadyJessica #Stilgar #PaulAtreides #Ramallo Stilgar bejelenti a nagygyűlésen, hogy aznap éjjel elhagyják a sziecset, ezért Ramallo Tisztelendő Anya elvégzi Jessicán a belső átváltoztatást, illetve előtte biztonsági megfontolásból Csanit sayyadinává avatja. Csani ad az Élet Vizéből Jessicának. Jessica pszichokinesztéziával semlegesíti a metilgyököket a szerben, és telepatikusan egyesül Ramallo Tisztelendő Anyával, aki minden tapasztalatát áttölti Jessica tudatába, bár ez a magzatára végzetes hatással lehet. A Tisztelendő Anya elhuny, de emlékei feltárják Jessica előtt a fremenek múltját és történelmi dühét. Paul iszik a semlegesített méregből. Csani és Paul meglátják a közös jövőjüket, és egymásra találnak.
# Harmadik könyv. A próféta
1. 255\. o. #VladimirHarkonnen #IakinNefud #FeydRauthaHarkonnen A Harkonnen báró letolja Nefudot, amiért nem figyel eléggé Feyd-Rauthára. A ta-báró betoppan, de kiderül, hogy a báró már túl van az unokaöcs sikertelen merényletén, és nagy vérengzést rendez, hogy Feyd-Rauthát megleckéztesse. "Egyezséget" kér Feyd-Rauthától: hogy hagyjon fel a merényletekkel, cserébe nem öli meg őt – továbbá, hogy megmutassa, hogy a ta-bárónak mekkora szüksége van rá – azt adja be neki, hogy Hawat őket akarja felhasználni, hogy bosszút álljon a Császáron.
2. 267\. o. #ThufirHawat #VladimirHarkonnen Thufir Hawat ráébreszti a bárót, hogy a sardaukarok a Salusa Secundus embertelen körülményei miatt olyan legyőzhetetlen harcosok, továbbá hogy a fremenek nagyságrendekkel többen vannak, mint gondolná. Ráébrednek, hogy a Császár kémei Fenring gróf révén már két éve gyűlhetnek az Arrakison, hogy figyeljék, lehet-e a Salusa Secundushoz hasonló börtönbolygót csinálni belőle. Hawat azt javasolja, hogy vegye le a kezét másik unokaöccséről, ezzel növelve a nyomást a fűszertermelésen és így a fremeneken, hogy majd a báró, illetve Feyd-Rautha megmentőként érkezhessen az Arrakisra.
3. 279\. o. #PaulAtreides #Csani #LadyJessica Paul fűszerálomból ébred, Csani épp végzett egy kihívójával. Jessica vitatkozik Paullal arról, hogy a vallásos színjáték szükséges-e; megszereti Csanit. Csani beszélget Paullal Aliáról, majd Paul nekivág a mester meglovagolásának, a homokhajtó-avatásnak, hogy igazi fremen váljék belőle.
4. 297\. o. #LadyJessica #Harah #Alia #Tartar Jessica pihen a sziecsben. Harah érkezik Aliával, beszámolnak a Subiaj fia születésénél történt incidensről. Harah aggódik, hogy Jessica terve és Alia révén veszély fenyegeti Pault. Be akarja avatni a közösséget Alia titkába. Alia elmondja, hogyan élte meg az öntudatra ébredést. Elmondják az emlékező szertartást. Tartar hírét hozza, hogy Paul próbatétele kezdődik, és a fiatalok azt követelik, hogy utána győzze le Stilgart – a nők összefognak ez ellen a pazarlás ellen.
5. 313\. o. #PaulAtreides #Stilgar Paul meglovagolja a mestert. Stilgar leminősíti, de azért mesterhajtóvá avatja. Paul délnek irányítja a mestert, hogy meglátogassa a családját, a szomszédos Harkonnenek megtámadása helyett. Stilgar engedelmes neki, de tart attól, hogy párbajoznia kell majd vele. Pihenőhelyük elérésekor egy csempészornitoptert pillantanak meg.
6. 324\. o. #GurneyHalleck #PaulAtreides #Stilgar #Csani #Korba #Aramsam Gurney csempészbandája egy déli területen fűszert talál, de rajtuk ütnek a fremenek. Paul bemutatja neki „a sivatagi erőt”, és felfedi, hogy ő Muad-Dib. Gurney csapatából az álcázott sardaukarok fegyverrel támadnak, de leverik őket, kettőt foglyul ejtenek. Paul meggyőzi Stilgart, hogy a törzsnek nem érdeke őt párbajban legyőznie. Paul délre küldi Csanit, hogy küldje el az anyját hozzá.
7. 350\. o. #LadyJessica #PaulAtreides #Stilgar #GurneyHalleck Paul beszédet tart a Madárbarlangban a fiatal fremeneknek arról, hogy nem szolgálja a törzs javát, ha megöli Stilgart. Felveszi a hercegi gyűrűt, hogy uralmát meghirdesse. Stilgart vezérévé avatja. Később Paul be akarja mutatni Jessicának Gurneyt, de az rátámad, nehezen győzik meg róla, hogy nem ő volt az áruló. Paul elhatározza, hogy iszik az Élet Vizéből.
8. 370\. o. #Csani #Otejm #PaulAtreides Csani érkezik a Madárbarlangba Jessicához, megtudja, hogy Paul már három hete félholtan fekszik. Csani rájön, hogy mi történt, de nincs rá szükség, hogy Jessica átváltoztassa a Vizet, Paul felébred. Jessica neheztel rá, de Paul megmutatja neki, hogy ő belépett oda is, ahová a Tisztelendő Anyák is félnek belépni, mert benne egyensúlyban van az elvevő és az adakozó erő. Beszámol látomásáról, hogy a Liga és a Császár már a bolygó körül várakozik. Megbízza anyját, hogy a Víz átváltoztatásával készítse el a Halál Vizét, ami el tudja pusztítani a fűszert.
9. 385\. o. #Stilgar #PaulAtreides #GurneyHalleck Stilgar, Paul és Gurney felkészülnek a császári sardaukarlégiók megtámadására. Egy érkező homokviharra időzítve felrobbantják a pajzsfalat. Közben zavaros üzenetet kapnak, amiből kiderül, hogy Alia fogságba esett, és a kis Leto meghalt.
10. 399\. o. #VladimirHarkonnen #ShaddamIV #GaiusHelenMohiam #Alia A Padisah Császár megérkezik, és kérdőre vonja a Harkonnen bárót, amiért nem ismerte ki az Arrakist és a fremeneket. Végül azzal vádolja, hogy Leto Atreidesszel is csak megrendezte a konfliktust. Alia kioktatja a Tisztelendő Anyával együtt. A Császár fenyegetőzik, de közben megjön a homokvihar, a felfordulás közben Alia végez a Harkonnen báróval. A támadás is odaér, a Császárt a hajójába menekítik.
11. 414\. o. #PaulAtreides #GurneyHalleck #Stilgar #LadyJessica #Csani #ShaddamIV #ThufirHawat #GaiusHelenMohiam #Irulan #FeydRauthaHarkonnen #FenringGróf Paul elfoglalja a helytartói palotát. Jessica rácsodálkozik Paul kegyetlen gondolkodására. Megérkezik Csani is, és bevonul a császár és kísérete. Thufir Hawat önmagával végez Paul helyett, leleplezve a Császárt. Paul megüzeni a Ligának, hogy véget vet a fűszerkitermelésnek, ha nem fogadják el a feltételeit. Paul feltárja a Bene Gesserit titkos tervét. Bejelenti igényét, hogy elvegye Irulant feleségül. Közben Feyd-Rautha felemlegeti a kanly-t, s kihívja Pault, aki párharcban legyőzi őt. A Császár Fenring grófot kéri föl, hogy végezzen Paullal, de ő a Paul iránti rokonszenvből nemet mond. Paul elveszi Irulant, és meghatározza mindenki sorsát.
# Függelékek
1. függelék: A Dűne környezettana … 453. o. #PardotKynes #LietKynes Az Arrakis ökológiáján Pardot Kynes kezdett dolgozni. Fremen nővel házasodott, gyermekük Liet-Kynes. Egyszer alkalmi Harkonnen-fremen verekedésben megölte a Harkonneneket, ezért a fremenek elvitték maguk közé; később ki akarták végeztetni, de a merénylő, Uliet, öngyilkos lett. Ettől kezdve megdönthetetlen tekintélye lett a fremenek közt. Kutatócsoportokat hozott létre, s megfigyelte a Dűne életciklusát, a kismester - shai-hulud - homokplankton ciklust. A dűnéket tőzegszerű gyökerű fűfélével rögzítettek, „felhízlalás” után. Az ökológiai cellákat benépesítették; a palmáriumok körül kihalt homok kiváló táptalajjá vált. Végül Kynes egy beomló barlangban elpusztult, a Gipszmedencénél. Tisztjét férfivá serdült fia örökölte.
2. függelék: A Dűne vallása … 465. o. #TureBomoko A vallás egyik gyökere a *Maometh Saari,* de átvett az *Orániai Katolikus Liturgiá*ból is. Vannak egyezések a *Kitab al-Ibar* és a Biblia, az Ilm és a Fiqh között.
	- A Muad-Dib előtti vallás négy fő formálója: 1. a Tizennégy Bölcs követői (Orániai Katolikus Biblia stb.), 2. a Bene Gesserit, 3. az uralkodó osztály (ill. a Liga) agnoszticizmusa, illetve 4. az *Ősi tanítások* (Zenszuni Vándorok, nava-kereszténység, buddiszlám-változatok stb., valamint a *Butleri Dzsihád*).
	- Az ötödik formáló erő az **űrutazás,** mely eleinte csak csendes újraértelmezésre kényszerítette a vallásokat, ám a Butleri Dzsihád káosza után hosszú idő alatt megszületett az Ökumenikus Fordítók Bizottsága munkájának eredményeként az *O. K. Biblia,* a *Liturgikus Kézikönyv* és a *Kommentárok.*
	- Józan próbálkozás volt, de ez volt bukásának oka: csak 14 delegátus nem tagadta végül meg ezt a hitet, bár Ture Bomoko keserűen kétélű vallomást tett végül ökumenizmusuk kudarcáról. Ennek ellenére 90 nemzedék alatt ez az intézmény vált egyeduralkodóvá a világmindenségben.
	- A Kwisatz Haderach koncepciója – „az út lerövidítése”, avagy „aki egyszerre két helyen lehet” – a *Kommentárok*ra megy vissza: „Amikor a törvény és a vallási kötelesség egy és ugyanaz, az ember énje átfogja a világmindenséget.”
	- Muad-Dib számos idézete visszavezethető az *O. K. Biblia* vagy a *Kommentárok* konkrét mondataira. Az *Azhar*-könyv pedig kimutatja ezeket a gondolatokat az első századi Nesunál, a *Taurá*ban, az *Első Iszlám*ban.
	- Muad-Dib vallási hatásában nagy szerepe volt annak, hogy a fremen sivatagi nép volt, mely a zord körülmények között különösen fogékonnyá vált a miszticizmusra, s sokszor brutális döntésekre kényszerültek, mely során a bűntudat megengedhetetlen.
		- „Az emberek, nem találván kész válaszokat a *sunnan*ra \[a *sunnan* volt a Shari-a tízezer vallási kérdése], most a józan eszüket használják. Minden ember \[472.] a megvilágosodásra törekszik. A vallás csak a legősibb és legtiszteletreméltóbb módja annak, ahogy az emberek értelmet igyekeztek találni Isten világegyetemében. A tudósok az események törvényszerűségeit kutatják. A vallásnak az a feladata, hogy beleillessze az embert ezekbe a törvényszerűségekbe.” (Részlet a *Kommentárok*ból) 471–2.
		- „Az úgynevezett vallások jó része kimondatlanul ugyan, de ellenségesen viszonyult magához az élethez. Az igazi vallásnak azt kell tanítania, hogy az élet tele van Isten szemében kedves gyönyörökkel, hogy a cselekvés nélküli tudás tartalmatlan. Minden embernek meg kell értenie, hogy a szabályokat magoltató vallási tanítások jó része áltatás. A helyes tanítást könnyen föl lehet ismerni. Tévedhetetlenül meg lehet ismerni arról, hogy hallatán az ember úgy érzi, olyasvalami ez, amit voltaképpen mindig is tudott.” (Részlet a *Kommentárok*ból) 472.
		- „A vallásnak meg kell maradnia biztonsági szelepnek azok számára, akik azt mondják magukban: »Nem olyan ember vagyok, amilyen lenni akarok.« Nem szabad odáig süllyednie, hogy az önelégültek gyülekezete legyen.” (Ture Bomoko utolsó szavai a Tupolon) 473.
		- „Amikor a vallás és a politika egy kocsin ül, és azt a kocsit egy eleven szent ember (baraka) hajtja, akkor semmi sem állhat az útjukba.” (Bene Gesserit tanítás) 477.
3. függelék: Jelentés a Bene Gesserit indítékairól és céljairól … 477. o. Részlet abból a Summából, amelyet saját ügynökei állítottak össze Lady Jessica kívánságára, közvetlenül az Arrakis-ügy után.
4. függelék: Az Almanak en-Asraf (Szemelvények a Nemes Házak tagjainak életrajzaiból) … 482. o.
	- **IV. Shaddam** #ShaddamIV 10134–10202, császár 10156–10196 a Corrino-házból való 84. Padisah Császár. Öt leánya: Irulan #Irulan, Chalice, Wensicia, Josifa és Rugi. Felesége Anirul.
	- **Leto Atreides** #LetoAtreides 10140–10191, a Vörös Herceg
	- **Lady Jessica** #LadyJessica (Atreides) 10154–10256
	- **Lady Alia Atreides** #Alia 10191–, Késes Szent Alia
	- **Vladimir Harkonnen** #VladimirHarkonnen 10110–10193 sziridár-báró.
	- **Hasimir Fenring gróf** #FenringGróf 10133–10225 IV. Shaddam legközelebbi barátja
	- **Glossu Rabban gróf** #GlossuRabbanHarkonnen 10132–10193 Lankiveil grófja
# Az impérium terminológiája
485\. o. (Szószedet magyarázatokkal)
# Jegyzetek a térképhez
515\. o. (Megjegyzések néhány földrajzi névhez)
# Szereplők
- #PaulAtreides herceg, fremen nevén Muad-Dib, Usul
- #LadyJessica Paul anyja, Bene Gesserit
- #LetoAtreides Paul apja
- #Alia Paul húga, Lady Jessica lánya, aki az anyaméhben Tisztelendő Anya lett
- #ThufirHawat Mentát
- #GurneyHalleck fegyvermester, balisetes-énekes
- #DuncanIdaho vívómester
- #YuehWellington orvos, titkosügynök
- #LingarBewt vízgyáros mágnás
- #SuSu bankár, a Ligabank képvselője, a Vízárusok Szövetségének pénzügyi tanácsadója
- #EsmarTuek csempész
- #StabanTuek Esmar Tuek fia, csempész
- #ShadoutMapes fremen, Lady Jessica házvezetőnője
- #LietKynes császári planetológus (ökológus), fremen
- #Stilgar fremen törzsfőnök
- #Jamis fremen katona
- #Csani Liet-Kynes lánya
- #Forak fremen Tabr-sziecsben
- #Harah Jamis özvegye, Paul megörökölt felesége
- #Tartar Stilgar felesége
- #Ramallo Tisztelendő Anya Stilgar törzsében
- #Korba fremen
- #Otejm fremen
- #VladimirHarkonnen báró
- #FeydRauthaHarkonnen a báró unokaöccse
- #GlossuRabbanHarkonnen „Vadállat”, a báró idősebb unokaöccse
- #PiterDeVries Mentát a Harkonnenek szolgálatában
- #UmmanKudu a Harkonnen báró személyi őrségének parancsnoka
- #IakinNefud Umman Kudu halála után a Harkonnen báró őrparancsnoka
- #GaiusHelenMohiam Tisztelendő Anya, Bene Gesserit
- #FenringGróf 
- #LadyFenring Lady Margot, Bene Gesserit
- #Aramsam a Császári Sardaukar Alakulat kapitánya
- #ShaddamIV IV. Shaddam Padisah Császár
- #Irulan IV. Shaddam lánya, Bene Gesserit, Paul felesége
- #PardotKynes az Arrakis első ökológusa
- #TureBomoko az ÖFB elnöke, a Zenszunik egyik ulemája, egy a Tizennégy Bölcs közül
# Arab fordítás
فرانك هربرت: كثيب, كويت: دار كلمات (Kuwait: Dar Kalemat), 2021, ISBN 9789921730746 (Fordító: نادر أسامة, Nader Osama)
# Filmkritika
- Khaldoun Khelil (2021): Erasing Arabs from “Dune” – [inkstickmedia.com](https://inkstickmedia.com/erasing-arabs-from-dune/)
- Ali Karjoo-Ravary (2020): In Dune, Paul Atreides led a jihad, not a crusade – [aljazeera.com](https://www.aljazeera.com/opinions/2020/10/11/paul-atreides-led-a-jihad-not-a-crusade-heres-why-that-matters)
